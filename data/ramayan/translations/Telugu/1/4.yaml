'0': ఇక ఇప్పుడు, వాల్మీకి-రామాయణంలోని బాలకాండలో 'అనుక్రమణిక' అన్న నాలుగవ సర్గ.
'1': రాజ్యాన్ని తిరిగి పొందిన రాముని గాధను, మహర్షి వాల్మీకి సుందరమైన మరియు అర్థవంతమైన పదాలతో కావ్యరూపములో లోకోపకారమునకై రచించెను.
'2': మహర్షి మొత్తం 24,000 శ్లోకాలతో, 500 సర్గలతో, బాలకాండ నుండి యుద్దకాండ వరకు ఆరు కాండలుగాను మరియు ఉత్తర కాండతో కలిపి ఈ రామాయణకావ్యాన్ని రచించెను.
'3': మహాప్రాజ్ఞుడగు వాల్మీకి మహర్షి ఈ మహాకావ్యాన్ని రచించిన పిదప, "ఈ అద్భుతమైన కావ్యమును ఎవరు పాడగలరు?" అని ఆలోచించెను.
'4': ఆ మహర్షి ఆలోచనానిమగ్నుడై ఉన్నప్పుడు, మునివేషధారులైన కుశ-లవులు వచ్చి ఆయనకు పాదాభివందనం చేసారు.
'5': ధర్మము తెలిసినవారు, రాజకుమారులు, కీర్తిమంతులు, చక్కని స్వరము కలిగిన ఆ సోదరులైన కుశ-లవులను వాల్మీకి మహర్షి చూసాడు.
'6': వేదాలలో ప్రావీణ్యం కలిగిన, బుద్ధిమంతులైన కుశ-లవులను చూసి, వేదములయొక్క నిర్వచనమను ప్రయోజనముకొరకు రామాయణం ఉపదేశించదలచి వాల్మీకి మహర్షి వారిని స్వీకరించెను.
'7': మహాగుణములు కల రాముని తెలిపినదగుటచే రామాయణము, సాధ్వియగు సీత చరిత్ర ప్రధానముగ కలదగుటచే సీతాచరిత్రము, రావణవధ ఫలముగా కలదగుటచే పౌలస్త్యవధ అను మహాకావ్యమును వాల్మీకి మహర్షి కుశ-లవులకు ఉపదేశించెను।
'8': ఈ కావ్యం చదవడానికి, పాడడానికి ఎంతో మధురమైనది. ఇది మూడు ప్రమాణములతో, ఏడు రకముల ఛందస్సుతో,  వీణానాదముతో, లయతో కూర్చబడినది.
'9': ఈ రామాయణకావ్యము శృంగార, కరుణ, హాస్య, వీర, భయానక, రౌద్ర, భీభత్స, అద్భుత, శాంతములను రసములతో కూడినదై ఉండెను.
'10': కుశ-లవులు గాంధర్వ సంగీతంలో ప్రావీణ్యం కలవారు, గాత్రంలో నిష్ణాతులు, సోదరులగుటచే సమస్వరము కలవారు, చక్కని శరీరము కలవారు మరియు మనుష్యవేషము ధరించిన గంధర్వులవలె ఉన్నారు.
'11': కుశ-లవులు చక్కని రూపలక్షణములు కలవారు, మధురమైన స్వరంతో మాటలాడువారు, రాముని శరీరమను బింబము నుండి పుట్టిన ప్రతిబింబము వలె ఉన్నారు.
'12': |-
  రాజకుమారులు, నిందింపదగనివారు, పాఠశుద్ది నెరిగినవారు, సావధానులు అయిన కుశ-లవులు ధర్మాత్ముడైన రాముని గాథను  
  తెలుపు రామాయణమను ఉత్తమ కావ్యమును గానము చేశారు.
'13': మహర్షులు, బ్రాహ్మణులు మరియు సాధువులు ఉన్న సభలో, ఉపదేశించబడిన ప్రకారం ఆ ఇద్దరు శ్రద్ధతో గానం చేశారు.
'14': మహాత్ములైనవారు, మహాభాగ్యవంతులు, సమస్తములైన శుభలక్షణములు కలవారు అయిన కుశ-లవులు ఋషులు, ద్విజులు మరియు పెద్దలు ఉన్న సభయందు ఈ కావ్యమును గానము చేశారు.
'15': సభయందు వారు గానం చేస్తూ ఉండగా, ఆ రమనీయమైన గానమునకు మహర్షుల కళ్లలో ఆనందభాష్పాలు కదిలాయి.
'16': మిక్కిలి ఆశ్చర్యంతో "బాగు! బాగు!" అని కుశ-లవులను సంతోషంతో, ప్రీతిచెందిన మనస్సుతో మహర్షులు ప్రశంసించారు.
'17': ధర్మమందు ఆసక్తి కలవారగుటచేత "ఆహా! ఎంత మధురగానము! శ్లోకమాధుర్యము అంతకన్నా గొప్పగా ఉన్నది" అని అభినందించారు.
'18': ఎన్నడో జరిగిన సంఘటనలు అయినను కనులకు కట్టినట్లు చూపబడు రీతిలో కుశ-లవులు సమానమగు లయతో,  రత్యాదిభావములతో గానము చేసిరి।
'19': స్వరసంపత్తితో, ఏకధ్వనితో, రమనీయముగ, రాగయుక్తముగ చక్కగా పాడిన కుశ-లవులను మహర్షులు ఎంతో ప్రశంసించిరి।
'20': కుశ-లవులు మిక్కిలి మనోహరమగు రాగముతో ఇంకను తీయగా పాడిరి। శ్రోతలలో ఒక ముని వారి ప్రతిభకు ప్రీతిచెంది వారికి ఒక కలశమునొసగెను.
'21': గానశాస్త్రమున కీర్తిశాలియగు యొక మహర్షి ప్రసన్నుడై వారికి వల్కలను, మరియొకరు కృష్ణాజినాన్ని, యజ్ఞసూత్రాన్ని బహుమానముగా ఇచ్చారు.
'22': ఒకరు ద్రవపాత్రను, ఇంకొక మహర్షి మౌంజి, మరియొకరు నారవస్త్రములను ఆ కుశ-లవులకు ఇచ్చారు.
'23': ఒకరు కాషాయ వస్త్రములను, మరొకరు యజ్ఞపాత్రను, ఇలా ప్రతియొక్క మహర్షి తమకు తోచిన విలువైన వస్తువులను కుశ-లవులకు ఎంతో అభినందిస్తూ అందచేశారు।
'24': ప్రీతిచెందినవారై ఒకరు జటాబంధనం కొరకు దారమును, మరొకరు యజ్ఞసామాగ్రిని, ఇతరములైన వస్తువులను బహుకరించారు।
'25': మరొకరు ఉడుంబర చెక్కతో తయారైన దిండును అందించారు. ఇతరులు ఆయురారోగ్య ఐశ్వర్యములు కలుగునట్లు దీవించారు।
'26': సత్యవంతులైన మహర్షులు తమ ఆశీర్వచనములను, బహుమతులను కుశ-లవుల కొసగిరి। ఇట్టి ఆశ్చర్యము కలిగించునది అయిన రామాఖ్యానము వాల్మీకిచే రచింపబడినది।
'27': |-
  ఉత్కృష్టమైన ఈ కావ్యం తరువాతి కవులందరికి ఆధారమైనది। ఇది ఎట్లు సంకల్పించబడెనో అదే పద్ధతిలో పూర్తిచేయబడెను।
  దీనిని గానకళాకోవిదులగు కుశ-లవులు చక్కగా పాడిరి।
'28': ఆయువును పెంచునది, పుష్టి నిచ్చునది, శృతులచేత ఇంపైనది, వీనుల విందైనది అగు ఈ గీతమును కుశ-లవులిరువురు చక్కగా పాడిరి।
'29': సోదరులగు కుశ-లవులను వీధులలో, రాజమార్గములలో, తదితర ప్రదేశములలో గానం చేస్తూ ఉండగా, భరతుడి అన్న అయిన రాముడు వారిని చూచెను। వారిని తన రాజ భవనమునకు తీసుకొనిపోయెను।
'30': శత్రువినాశకుడగు రాముడు, ప్రశంసింప దగిన వారైన కుశ-లవులను ఆదరించిన పిమ్మట, తన బంగారు సింహాసనముపై కూర్చుండెను।
'31': అశ్వమేధదీక్షితుడగు రాముడు తన మంత్రులతో, సోదరులతో పరివేష్టితుడై కూర్చొనియుండి, సుందరరూపములు గల కుశ-లవులను  చూచెను।
'32': రాముడు లక్ష్మణ, శత్రుఘ్న, భరతులతో "దేవతేజముతో విలసిల్లు బాలురి గానమును ఆలకింపుడు" అని పలికెను।
'33': |-
  రాముడు విచిత్రములగు అర్ధముల నిచ్చు పదములతో గూడిన ఆఖ్యానమును పాడుడని వారిని ప్రేరణ చేసెను।
  వారిరువురు పఠించినను, గానము చేసినను మనోహరమై, రాగయుక్తమై యుండెను।
'34': |-
  వీణతీగలకు తగినతట్లు లయబద్ధమై, అర్ధము స్పష్టముగా తెలుయునట్లు రామాయణమును గానము చేసిరి।
  వారి గానం సభాసదుల సర్వావయములను, హృదయములను, మనస్సులను గూడ ఆహ్లదపరచుచు సుఖమును కలిగించెను।
'35': '"ఈ కుశ-లవులు మునివెషము ధరించియున్నను రాజలక్షణములు కలవారై, గాయకులైనను మహాతపస్వులై యున్నారు। వీరు నాకును శ్రేయస్కరమై, మహాప్రభావము కల సీతాచరితమును చక్కగా గానము చేయుచున్నారు, శ్రద్ధగా వినుడు" అని రాముడు అనెను।'
'36': ఇట్లు రామునిచే ప్రేరేపితులైన కుశ-లవులు "మార్గము" అను పద్ధతిలో కవ్యగాన మొనర్చిరి। రాముడు సభలో సంతోషంతో, ప్రశాంతమైన చిత్తము కలవాడై, వారి గానమును శ్రద్ధతో ఆలకించెను।
'-1': ఇది, వాల్మీకి మహర్షిచే రచింపబడిన, ఆదికావ్యమైన, రామాయణంలోని బాలకాండలో 'అనుక్రమణిక' అనబడే నాలుగవ సర్గ.
