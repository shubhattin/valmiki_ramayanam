'0': और अब, वाल्मीकि-रामायण के बालकांड में  'नारदजी का कथन' नामक पहला सर्ग ।
'1': महान तपस्वी महर्षि वाल्मीकि ने नारद जी से, जो वेदों, तपस्या और अध्ययन में निरंतर लीन हैं, और जो सर्वश्रेष्ठ वाक्य-विद हैं, उन से यह पूछा...
'2': '"इस वर्तमान दुनिया में कौन गुणी है और कौन बहादुर? कौन बुद्धिमान और कृतज्ञता से भरा हुआ है? कौन सच बोलता है, और कौन अपने मानकों पर दृढ़ रहता है?'
'3': अच्छे शिष्टाचार किसके पास हैं? किसका मन सभी प्राणियों का कल्याण चाहता है? कौन शिक्षित, सक्षम है और कौन देखने में प्रिय है?
'4': कौन आत्म-नियंत्रित है, जिसने क्रोध पर विजय प्राप्त की है, कौन उज्ज्वल है, कौन ईर्ष्या से मुक्त है? जब युद्ध में गुस्सा भड़कता है तो देवता भी किससे डरते हैं?
'5': '"मैं ऐसे व्यक्ति के बारे में सुनना चाहता हूँ, मैं बहुत उत्सुक हूँ। हे महर्षि, आप ऐसे व्यक्ति को जानने की क्षमता रखते हैं।'
'6': वाल्मीकि के इन शब्दों को सुनने के बाद, नारद जी, जो तीनों लोकों के ज्ञाता हैं, ने "सुनो" से आरंभ किया और प्रसन्नता से इन शब्दों को कहा...
'7': '"हे मुनिवर, आपने जिन लक्षणों का उल्लेख किया है वे बहुत दुर्लभ हैं। उनकी जाँच करने के बाद, मैं आपको एक व्यक्ति के बारे में बताऊंगा जिसके पास वे हैं। अब मेरी बात सुनिये!'
'8': '"राम नाम का एक व्यक्ति है जो इक्ष्वाकु के वंश में पैदा हुआ है । वह आत्म-नियंत्रित, अत्यधिक शक्तिशाली, उज्ज्वल, दृढ़ और आत्म-वश है।'
'9': वह बुद्धिमान, गुणी, वाक्पटु, प्रख्यात और दुश्मनों का नाश करने वाला है । उसके कंधे चौड़े हैं, उसकी भुजाएँ लंबी हैं, उसकी गर्दन शंखाकार है और उसके जबड़े चौड़े हैं।
'10': उसकी छाती चौड़ी है, एक कुशल धनुर्धारी है, उसके जत्रु गहरे है और वह दुश्मनों को परास्त कर सकता है। बैठने पर उसके हाथ घुटनों पर होते हैं, उसका सिर सुंदर है और ललाट चौड़ा है। वह अत्यंत पराक्रमी है।
'11': वह सममित है, अच्छे अंग अनुपात के साथ, स्नेहमय वर्ण के है, और उज्ज्वल है। उसकी छाती चौड़ी है, आँखें बड़ी हैं,  लक्ष्मी (समृद्धि) उसके साथ हैं, और उसके शुभ प्रतीक हैं।
'12': वह धर्म को जानता है, अपने वचनों में सत्यनिष्ठ है, और अपने लोगों के कल्याण के लिए समर्पित हैं। वह परोपकारी, बुद्धिमान, शुद्ध, आत्म-नियंत्रित और ध्यानशील है।
'13': वह महिमा में प्रजापति के समान है, और शत्रुओं को नष्ट करने में स्वयम धाता है । वह सभी प्राणियों का रक्षक और धार्मिकता का संरक्षक है।
'14': वह अपनी धार्मिकता का रक्षक और अपने लोगों का रक्षक है। वह वेद-वेदांगों का ज्ञाता है  और धनुर्विद्या में अत्यधिक कुशल है।
'15': वह सभी शास्त्रों के सार को जानता है, सचेत और बुद्धिमान है। वह सभी लोगों के प्रिय, सद्गुणी, दयालु और अत्यंत विवेकशील है।
'16': जैसे नदियाँ समुद्र की ओर जाते हैं, वैसे ही सदा गुणी लोग उसके पास जाते हैं। वह सभी के साथ समान व्यवहार करता है, महान है, और सर्वदा देखने में प्रिय है।
'17': सभी गुणों से संपन्न, वह कौसल्य का आनंद को बढाने वाला है। गंभीरता में वह समुद्र की तरह है, और धैर्य में हिमालय की तरह।
'18': वह वीरता में विष्णु के समान और आकर्षण में चंद्रमा के समान है। क्रोध में, वह विनाश की आग की तरह है, और क्षमा में, वह पृथ्वी की तरह है।
'19': उदारता में वह कुबेर के समान है, सत्य-निष्ठा में वह स्वयम धर्म ही है । इस प्रकार उत्तम गुणोंसे युक्त, सत्य-निष्ठ,
'20': 'सद्गुणशाली अपने प्रिय ज्येष्ठपुत्र जो प्रजाके हितमें संलग्न है, उनही के हित के लिए राजा दशरथने '
'21': युवराज पद पर अभिषिक्त करना चाहा । रामके राज्याभिषेककी व्यवस्थायें देखकर दशरथ की भार्या कैकयी
'22': जिसे पहले ही वर दिया जा चुका था, राजा से यह वर मांगा कि राम का निर्वासन और भरत का राज्याभिषेक।
'23': राजा दशरथ ने सत्य वचन के कारण धर्म-बन्धन में बंधकर प्रिय पुत्र राम को वनवास दे दिया।
'24': "कैकेयी पर प्रेम और अपने पिताजी की आज्ञा का पालन करते हुए वीर राम वन को चले।\t\t"
'25': तब सुमित्रा के आनन्द बढ़ाने वाले विनयशील लक्ष्मण ने भी, जो अपने बड़े भाई राम को बहुत ही प्रिय है, स्नेहवश,
'26': अपने सुबन्धुत्व का परिचय देते हुए अपने भ्राता राम का अनुसरण किया। राम की प्राणों के समान प्रियतमा पत्नी तथा सदा ही पति का हित चाहने वाली
'27': जनक के कुल में उत्पन्न सीता, जो अवतीर्ण हुई देवमाया की भांति सुन्दरी, समस्त शुभ लक्षणों से विभूषित, स्त्रियों में उत्तम
'28': "सीता भी राम के पीछे चलीं जैसे चन्द्रमा के पीछे रोहिणी चलती है। पिता दशरथ ने और पुरवासी मनुष्यों ने दूर तक उनका अनुसरण किया।\t\t\t\t"
'29': "शृंगवेरपुर में गंगा-तट पर अपने प्रिय निषादराज गुह के पास पहुंचकर धर्मात्मा राम ने सारथि को विदा कर दिया।\t"
'30': गुह, लक्ष्मण और सीता के साथ राम- ये चारों एक वन से दूसरे वन में गये। मार्ग में बहुत जलों वाली अनेकों नदियों को पार करते हुए,
'31': ' भरद्वाज मुनि की आज्ञा से चित्रकूट पर्वत पर गये। वहां वे तीनों वन में नाना प्रकार की लीलाएं करते हुए एक रमणीय पर्णकुटी बनाकर'
'32': देवता और गंधर्वों के समान उसमें सानन्द रहने लगे। राम के चित्रकूट चले जाने पर पुत्रशोक से पीड़ित
'33': 'राजा दशरथ उस समय पुत्र के लिये विलाप करते हुए स्वर्गगामी हुए। भरत, उनके स्वर्ग गमन के उपरान्त वसिष्ठ आदि प्रमुख ब्राह्मणों द्वारा '
'34': राज्य संचालन के लिये नियुक्त किये जाने पर भी महाबलशाली वीर भरत ने राज्य की कामना न किया । राम को प्रसन्न करने के लिये वन को ही प्रस्थान किया।
'35': वहां पहुंचकर सद्भावनायुक्त भरत ने अपने बड़े भाई सत्य पराक्रमी महात्मा राम से याचना की,
'36': और यों कहा - हे धर्मज्ञ! आप ही राजा हों। परंतु महान् यशस्वी, परम उदार, प्रसन्नमुख राम ने भी
'37': पिता के आदेश का पालन करते हुए राज्य की अभिलाषा न की और राज्य के लिये न्या रूप में अपनी खड़ाऊं देकर उन्हें बार-बार आग्रह करके
'38': उस बडे भाई ने भरत को लौटा दिया। अपनी अपूर्ण इच्छा को लेकर ही भरत ने राम के चरणों का स्पर्श किया और
'39': राम के आगमन की प्रतीक्षा करते हुए वे नन्दिग्राम में राज्य करने लगे। भरत के लौट जाने पर सत्यप्रतिज्ञ जितेन्द्रिय,
'40': "श्रीमान् राम ने वहां पर पुन: नागरिक जनों का आना-जाना देखकर दण्डकारण्य में प्रवेश किया।\t"
'41': उस महान् वन में पहुंचने पर कमल लोचन राम ने विराध नामक राक्षस को मारकर शरभंग,
'42': सुतीक्ष्ण, अगस्त्य मुनि तथा अगस्त्य के भ्राता का दर्शन किया। फिर अगस्त्य मुनि के कहने से उन्होंने ऐन्द्र धनुष,
'43': एक खड्ग और दो तूणीर, जिनमें बाण कभी नहीं घटते थे, प्रसन्नतापूर्वक ग्रहण किये। एक दिन वन में वनचरों के साथ रहने वाले श्रीराम के पास,
'44': असुर तथा राक्षसों के वध के लिये निवेदन करने को वहां के सभी ऋषि आये। राम ने उन से उस वन के राक्षसों के बारे में सुना ।
'45': राम ने दण्डकारण्यवासी अग्नि के समान तेजस्वी उन ऋषियों को राक्षसों के मारने का वचन दिया और संग्राम में उनके वध की प्रतिज्ञा की।
'46': "वहां ही रहते हुए राम से इच्छानुसार रूप बनाने वाली जनस्थान निवासिनी शूर्पणखा नाम की राक्षसी कुरूपित हो गयी।\t"
'47': तब शूर्पणखा के कहने से चढ़ाई करने वाले सभी राक्षसों को और खर, त्रिशिरा, दूषण
'48': तथा उनके पृष्ठ पोषक असुरों को राम ने युद्ध में मार डाला। उस वन में निवास करते हुए उन्होंने जनस्थानवासी
'49': चौदह हजार राक्षसों का वध किया। अपने कुटुम्ब का वध सुनकर रावण नाम का राक्षस क्रोध से मूर्च्छित हो उठा,
'50': और उसने मारीच राक्षस से सहायता मांगी। यद्यपि मारीच ने यह कहकर कि
'51': '"हे रावण! उस बलवान् राम के साथ तुम्हारा विरोध ठीक नहीं है" रावण को अनेकों बार मना किया। परंतु काल की प्रेरणा से रावण ने मारीच के वाक्यों को टाल दिया'
'52': और उसके साथ ही राम के आश्रम पर गया। मायावी मारीच के द्वारा उसने दोनों राजकुमारों को आश्रम से दूर हटा दिया
'53': और स्वयं राम की पत्नी सीता का अपहरण कर लिया । सीता का अपहरण के बारे में सुन कर और जटायु नामक गृध्र की मृत्यु देख कर
'54': राम शोक से पीड़ित होकर, इन्द्रिय-व्याकुलता से विलाप किये । उसी शोक में जटायु गृध्र का अग्नि-संस्कार किया और
'55': वन में सीता को ढूंढ़ते हुए कबन्ध नामक राक्षस को देखा, जो शरीर से विकृत तथा भयंकर दिखने वाला था।
'56': 'महाबाहु राम ने उसे मारकर उस का भी दाह किया, अत: वह स्वर्ग को चला गया। जाते समय उसने राम से धर्मचारिणी शबरी का पता बतलाया और कहा-'
'57': हे राघव! आप धर्म परायणा संन्यासिनी शबरी के आश्रम पर जाइये। शत्रुहन्ता महान् तेजस्वी दशरथकुमार राम शबरी के यहां गये,
'58': उसने इनका भलीभांति पूजन किया। फिर वे पम्पासर के तट पर हनुमान् नामक वानर से मिले
'59': और उन्हीं के कहने से सुग्रीव से भी मेल किया। महाबलवान् राम ने सब कुछ
'60': 'आदि से ही लेकर जो कुछ हुआ था वह और विशेषत: सीता का वृत्तान्त सुग्रीव से कह सुनाया। वानर सुग्रीव ने राम की सारी बातें सुनकर'
'61': उन के साथ प्रेमपूर्वक अग्नि को साक्षी बनाकर मित्रता की। उसके बाद वानरराज सुग्रीव ने स्नेहवश वाली के साथ वैर होने की सारी बातें
'62': "राम से दु:खी होकर बतलाईं।\tउस समय राम ने बाली को मारने की प्रतिज्ञा की । "
'63': तब सुग्रीव ने वहां वाली के बल का वर्णन किया क्योंकि सुग्रीव को राम के बल के विषय में शंका बनी रहती थी।
'64': "राम की प्रतीति के लिये उन्होंने दुन्दुभि दैत्य का महान् पर्वताकार का शरीर दिखलाया।\t"
'65': महाबली राम ने तनिक हस कर उस अस्थि समूह को देखा और पैर के अंगूठे से उसे दस योजन दूर फेंक दिया।
'66': "फिर एक ही महान् बाण से उन्होंने अपना विश्वास दिलाते हुए सात ताल वृक्षों को और पर्वत तथा रसातल को बींध डाला।\t"
'67': राम के इस कार्य से महाकपि सुग्रीव मन-ही-मन प्रसन्न हुए और उन्हें राम पर विश्वास हो गया। फिर वे उनके साथ किष्किन्धा गुफा में गये।
'68': वहां पर सुवर्ण के समान पिंगल वर्ण वाले वीरवर सुग्रीव ने गर्जना की, उस महानाद को सुनकर वानरराज वाली
'69': अपनी पत्नी तारा को आश्वासन देकर तत्काल घर से बाहर निकला और सुग्रीव से भिड़ गया। वहां राम ने बाली को एक ही बाण से मार गिराया।
'70': सुग्रीव के कथनानुसार उस संग्राम में बाली को मारकर उसके राज्य पर राम ने सुग्रीव को ही बिठा दिया।
'71': तब उन वानरराज ने भी सभी वानरों को बुलाकर जानकी का पता लगाने के लिये उन्हें चारों दिशाओं में भेजा।
'72': तब सम्पाति नामक गृध्र के कहने से बलशाली हनुमान् सौ योजन विस्तार वाले क्षार समुद्र को कूदकर लांघ गये।
'73': वहां रावणपालित लंकापुरी में पहुंचकर उन्होंने अशोक वाटिका में सीता को चिन्तामग्न देखा।
'74': "वहां सीता को अपनी पहचान देकर राम का संदेश सुनाया और उन्हें सान्त्वना देकर उन्होंने वाटिका का द्वार तोड़ डाला।\t"
'75': ांच सेनापतियों और सात मन्त्रिकुमारों की हत्या कर वीर अक्षकुमार का भी कचूमर निकाला, इसके बाद जान-बूझकर पकड़े गये।
'76': ब्रह्माजी के वरदान से अपने को ब्रह्मपाश से छूटा हुआ जानकर भी वीर हनुमान् जी ने अपने को बांधने वाले उन राक्षसों का अपराध स्वेच्छानुसार सह लिया।
'77': तत्पश्चात् मिथिलेशकुमारी सीता के अतिरिक्त समस्त लंका को जलाकर वे महाकपि राम को प्रिय संदेश सुनाने के लिये लंका से लौट आये।
'78': महात्मा राम की प्रदक्षिणा करके अपरिमित बुद्धिशाली हनुमान् ने निवेदन किया- "दिखे सीता।"
'79': "इसके अनन्तर सुग्रीव के साथ भगवान् राम ने महासागर के तट पर जाकर सूर्य के समान तेजस्वी बाणों से समुद्र को क्षुब्ध किया।\t"
'80': तब नदीपति समुद्र ने अपने को प्रकट कर दिया, फिर समुद्र के ही कहने से राम ने नल से पुल निर्माण कराया।
'81': और उसी पुल से लंकापुरी में जाकर रावण को मारा। फिर सीता के मिलने पर राम को बड़ी लज्जा हुई।
'82': क्योंकि तब भरी सभा में सीता के प्रति वे मर्मभेदी वचन कहने लगे। उनकी इस बात को न सह सकने के कारण साध्वी सीता अग्नि में प्रवेश कर गयी।
'83': इसके बाद अग्नि के कहने से उन्होंने सीता को निष्कलंक माना। महात्मा रामचन्द्रजी के इस महान् कर्म से
'84': देवता और ऋषियों सहित चराचर त्रिभुवन संतुष्ट हो गया। सभी देवताओं से पूजित होकर राम बहुत ही प्रसन्न हुए
'85': और राक्षसराज विभीषण को लंका के राज्य पर अभिषिक्त करके कृतार्थ हो गये, उस समय निश्चिन्त होने के कारण उनके आनन्द का ठिकाना न रहा ।
'86': राम देवताओं से वर पाकर और मरे हुए वानरों को जीवन दिलाकर अपने मित्रों के साथ पुष्पक विमान पर चढ़कर अयोध्या के लिये प्रस्थित हुए।
'87': भरद्वाज मुनिके आश्रमपर पहुँचकर सबको आराम देनेवाले सत्यपराक्रमी रामने भरतके पास हनुमान्को भेजा।
'88': फिर सुग्रीवके साथ कथा-वार्ता कहते हुए पुष्पकारूढ़ हो वे नन्दिग्राम को गये ।
'89': निष्पाप रामने नन्दिग्राममें अपनी जटा कटाकर भाइयोंके साथ, सीताको पानेके बाद, पुनः अपना राज्य प्राप्त किया।
'90': लोग प्रसन्न, सुखी, संतुष्ट, पुष्ट, धार्मिक तथा रोग-व्याधिसे मुक्त थे । उन्हें दुर्भिक्षका भय न था।
'91': रामके राज्यमें कोई कहीं भी अपने पुत्रकी मृत्यु नहीं देखेंगे, स्त्रियाँ विधवा न होंगी, सदा ही पतिव्रता होंगी ।
'92': आग लगनेका किंचित् भी भय न होगा, कोई प्राणी जलमें नहीं डूबेंगे, वात और ज्वरका भय थोड़ा भी नहीं रहेगा ।
'93': क्षुधा तथा चोरीका डर भी जाता रहेगा, सभी नगर और राष्ट्र धन-धान्य सम्पन्न होंगे।
'94': सत्ययुगकी भाँति सभी लोग सदा प्रसन्न रहेंगे । महायशस्वी राम बहुत-से सुवर्णोंकी दक्षिणावाले सौ अश्वमेध यज्ञ करके,
'95': उनमें विधिपूर्वक विद्वानोंको दस हजार करोड़ गौ, और ब्राह्मणोंको अपरिमित धन दान करके,
'96': तथा सौगुने राजवंशोंकी स्थापना करेंगे। संसारमें चारों वर्गोंको वे अपने-अपने धर्ममें नियुक्त रखेंगे।
'97': फिर ग्यारह हजार वर्षों तक राज्य करनेके अनन्तर श्रीराम अपने ब्रह्म्लोक पधारेंगे ।
'98': वेदोंके समान पवित्र, पापनाशक और पुण्यमय इस रामचरितको जो पढ़ेगा, वह सब पापोंसे मुक्त हो जायेगा।
'99': आयु बढ़ानेवाली इस रामायण-कथाको पढ़नेवाला मनुष्य पुत्र, पौत्र तथा अन्य परिजनवर्गके साथ मृत्युके अनन्तर स्वर्गलोकमें प्रतिष्ठित होगा ।
'100': इसे ब्राह्मण पढ़े तो विद्वान् हो, क्षत्रिय पढ़ता हो तो पृथ्वीका राज्य प्राप्त करे, वैश्यको व्यापारमें लाभ हो और शूद्र भी प्रतिष्ठा प्राप्त करे
'-1': इस प्रकार महर्षि वाल्मीकि द्वारा रचित आदिकाव्य श्रीमद्रामायणमें बालकाण्डमें 'नारदजी का कथन' नामक पहला सर्ग पूरा हुआ ।
